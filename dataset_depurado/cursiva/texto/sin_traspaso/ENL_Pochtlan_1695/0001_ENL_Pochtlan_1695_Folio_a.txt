Jesus
Maa
y Juceph
• y nehuatl angelina nican notlaxilacaltian san simon pochtlan niquito
hua yn axcan notech quimotlalilia yn iJusticiatzin y noteotzin notlatoca
Dios çenca yetie y notlallo noçoquio auh y nanimantzin motlachieltitica
auh yehica yn axcan nocenyollocacopa notlaneqliztica ynic nictlalia notes
tamento auh yn tleyn nocamatica niquitoz macayac quitlacoz neltiz mo
chihuaz
• ynic çentlamantli niqtohua onca çe noxhuiuhtzin ytoca tomas de
los santos auh niquitohua yn axcan nicnomaquilitiuh y notlaçoma
huiznantzin candelaria quimotequipanilhuiz yntla quimochicahuiliz Dios
ynin notlatol neltiz mochihuaz
yni tlali motenehua monamaca yc mopatla alahuerta tlaco
ynic ontlamantli niquitohua oncatqui tlaltzintli ompohualpa nican mani
ycampatzinco y notlaçomahuiztatzin sto Domingo auh yn axcan niquito
hua çano yehuatzin nicnomaquilitiuh y notlaçomahuiznantzin candela
ria yc quimoteq panilhuiz y noxhuiuhtzin onicteneuh ytoca tomas de los
sanctos yntla quimochicahuiliz Dios ynin notlatol neltiz
• yniquetlaman
tli niquitohua yn yehuatzin ylhuicac ychpochtli sta
catalina nicnomaquilitiuh ynic ome noxhuiuhtzin yn itoca teresa de
ytlacahuiz neltiz mochihuaz yhuan oncatqui tlaltzintli ompohualli nic
nomaquilitiuh y notlaçonantzin sta catalina yc quimotequipanilhuiz yn o
nicteneuh ytoca noxhuiuhtzin teresa de Jesus neltiz mochihuaz
• y nauhtlamantli niquitohua oncate omentin pipiltzitzinti y ce tlacatl
ytoca Jacinto ventora ynic ome ytoca Jucepa de la yncarnacion auh ni
quitohua yn axcan nica mani tlaltzintli caltitla matlactlo
yhuan na
hui ynic huiyac auh ynic patlahuac matlactloçe quahuitl niquinmaca
tiuh y noxhuihuan micteneuh ytoca Jacinto ventura yhuan Jucepa de la
yncarnacion yntech pouhqui concahuizque ayac huel quinquixtiliz ynin
notlatol mochihuaz neltiz
• ynic maCuillamantli niquitohua oncatqui centetl caltzintli tlacopa
pa ytzticac nicmacatiuh yn itoca Juceph de la yncarnacion ytech po
uhqui ayac huel quiquixtiliz ynin notlatol neltiz mochihuaz
• ynic chiquaçentlamantli niquitohua nican mani callatiltontli tepiton
auh niquitohua yn axcan nicmacatiuh y noxhuiuhtzin tianquiztenco
ca nicolasa Jacinta yc quimotequipanilhuiz y notlaçomahuiznantzin
Rosario ytech pouhqui ayac huel quiquintiliz ynin notlatol neltiz mo
huaz
