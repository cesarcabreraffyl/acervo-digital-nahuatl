• pablo uiznauatl Quito yn yeuatl y notlal y nechcuiliz
nequi yn bernardino ca uel noueuetlal quimaceuaco y nocoluan
y epcouatzin chicopachmani ynin ya napoualxiul yn mimin
que yepcouatzni chicopachmani auh ynin ya ypa quipixti
ui yn tlali auh y nococol ytoca socotlaquatzin yn miqui ya na
poualxiuitl ypan auitzotzin auh ynin oquipixta auh
yn ota ya cempoualxiuitl yn omiqui oquipixta auh yn axcan
ya neuatl mochipa ya nicpiya yn tlali auh yn iquac peuhqui
yn tlatoli ya neli yn onpa tlachic yn bernardino çan nechtlacaual
ti yn allde miguel damiyan quito matlachiqui ma ça pesos tlama
tiz auh in quichiuh centecpantli yn metl auh y neuatl mochipa nic
piya mochipa oncan nipisca ayc nicaua cecexiuitl çan tlapic yn nech
cuiliznequi yn bernardino.
• pedro tolcuiltecatl chane tolpetlac ya yepoualxiuiti y ne
mi Juramento quimomaquili yn Juez ynic uel tlatolmelauaz
Quito yn testico ya neli melauac y niquitoua y notlatol
yn ipanpa tlali ynic motlatoleuiya yn yeuatl y pablo uitzna
uatl yn itatzin ocatca ca mochipa oquintlatlauhtiyaya
yn totauan yn quemaniyan ytilma yn quimacaya yn iquin
tlayliyaya y totauan mochipa oniquitac yn ita y uitznauatl
ytoca catca xiuhnel auh yn oc uel teuanti ça no yuiya
mochipa cecexiuitl yn techtlaqueua yn pablo yuitznauatl
ca mochipa quimopieliya ylhuiloc y testico yn axcan yn tla
toleua yn itoca bernardino cuix ica otiquitac ma oncan elimi
qui ma noço ye tlachiqui Quito yn testico ayc oniquitac
ça mochipa yeuatl yn pablo oncan tiquita ya ysqch y nicma
ti ynic quineltili yn itlatol quitlali ymachiyo.
• agustin tecpanecatl chane ne tolpetlac ya yepoualxi
uitl y nemi Juramento quimomaquili yn juez ynic uel
