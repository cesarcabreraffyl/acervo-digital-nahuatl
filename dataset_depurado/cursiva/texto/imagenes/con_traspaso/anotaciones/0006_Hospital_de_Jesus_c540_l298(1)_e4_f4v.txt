Maquimatican. yn ixquichtin. quittazque. ynin Amatl. yn quenin nehuatl. marianan.
nican nochan yn ipan altepetl. ciudad mexico. notlaxilacaltia. Sanct ipolito. teocaltitlan. yca
in nohuelitiliz in nociyeliz. yhuan in notlahuelmachiliz. ynic huel nicchihua yn. Escritura.
yn ixquich oncan teneuhtica. auh amo niccuepaz. in notlatol. ypanpa yn axcan. huel centetia yn
notlatol niquitohua yn nehuatl. yhuan nopilhuan. yhuan yn occequiti. notechpa quiçazque
ticchihua ynin Escritura. ynic nimitznamaquiltia. yn nocal in notlal. yn tehuatl Luis çavallos.
tespañol. yhuan monamic. Margarita de la Cruz. española yhuan amopilhuan nican anchaneque
Mexico. auh yn namechnamaquiltia. yn nocal. nauhtemani ontetl huiztlanpa ytztimani. y
tetl. calpepelton. quauhtemimillo. yc nauhtetl. amilpanpa ytzticac. ynin mochi acocallo
auh yn ipan mani tlalli. huell itlallo. auh ynic motamachihua. yn ipan mani. calli. macuil
mati. ypan cemomitl. tonatiuh ycalaquianpa. yehuatl yn otlicapa. caltitlanpa. auh ynic
huiyaquia matlacmatl. yhuan cemomitl. huitztlanpahuic. tepantlatzaqualli. ynacaztlan
onaçi. auh ynicoliuhtica. yematl. xomolco. onaçi. auh no yematl. yn ontlamelahua. ycaL
tech onaçi, yn anan Justina. yehuatlin .amotech pohuiz. yhuan intech pohuiz. yn amopiL
huan yn huel naxca notlatqui. oncan mani. yn ipan tlaxilacalli.omoteneuh. auh ynic anqui
cohua. ynic anquipatiyotia. matlacpohualli pesos. achtopa. oticcuique. chiconpohualli
onmatlactli pesos. tonehuan oticcelique in dio perez. Español. ypanpa. ca no poder. oni
macac. yehuatl. oquinenemilti. yn notlatol. yn ipanpa. nocal. auh yn axcan. za onpo
hualli onmatlactli. pos. yn onoconcuic yxpan Justia. yc açi. matlacpohualli pesos. yn ach
topa otiCuique. auh ca ye ynamic. in CC. pos. auh yn tla quenmanian. ytla niquitotiuh. aoc
mo nopalehuiloca. mochihuatiuh. auh yn axcan. niquitohua. niccahua. yn nocal. yca in pose
Sion. nimitzcahuilia, yn tla itla oncan ticchihuaz. Ca momac. niccaua. in ti luis çavallos. yhuan
amonoma. anquiCuizque. in posesion. Justia. amechmacaz. ynic huel anqmaxcatizque
yn tehuatl. yuan monamic. amopilhuan. huel melahuacayotica. yn namechnamaquiltia.
auh yn tla quenmanian. aca qtzohuiz qtlatolhuiz ca ninotzaloz. ypan nitlatoz. nehuatl. nic
tzonquixtiz. in tlatolli. auh in tlacamo yuh nicchihuaz. ca çan nimitzCuepiliz. in motomi
nes. in matlacpohualli pos. yn otinechmacac. yhuan mochi nimitzixtlahuiliz. in costas. yuan 
yn ixquich motequipanoliz. ynicotitlachichiuh. yn oncan calli. auh ynic huel ticnelti
lizque yn. yn ixquich tlacpac omoteneuh. ymac tictotlalia. in Justia. yn ica tonacayo y
huan totlatquitica. yhuan tiquinmaca. tohuelitiliz. yn iJuezhuan. totlatocauh. Rey. nro
Señor. ynic yehuantin. quineltilizq. in totlatol. yn oticchiuhq yhuan tiquitohua. in
çaço tlein. topalhuiloca. mochihuazquia. yn ipan omoteneuh. aoc huel yc tictopa
lehuizq. auh ynin Escritura. oticchiuhque. nican mexico. audia. yxpan EScrivano. non
brado lestigostin ymixpan. tlaxilcalleque. Sebastian hrz. matheo xuarez. alguazil
yhuan EStevan de Sant Juan. Escrivano. auh yn iquac oyuh qmocaquilti y yehuatz
don antonio valeriano. govor. Juez yn nican mexico. conmopaccacelili. niman
tlanahuatilli. yn ica yhuelitilitzin. yn ixquich quimopielia. yca Justia. yn itencopa
tzinco. in Rey. tohueytlatocatzin. yn omotlacohuiq. luis çavallos. yhuan ynamic
ynpilhuan. quinmomaquilia. cemicac intech pohuiz. in calli in tlalli. ayc quicahua
que. auh yn aquin quenmanian. quitlacoz. conixnamiqz ynin tlatocatlanahuatilli
Justia. tica. tlatzacuiltiloz. yuh motlanahuatilli. yc nelli. nican ca. ytocatzin. yfir
matzin. fho En mexico. a veynte. dias del mes. de mayo. de mil E quios 92. aos.
Antonio 
valrno
ytencopatzinco. govor. Juez
miguel mo
nice EscrIo
