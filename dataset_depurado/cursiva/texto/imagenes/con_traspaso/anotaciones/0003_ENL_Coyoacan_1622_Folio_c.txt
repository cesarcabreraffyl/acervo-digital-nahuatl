caxtolli pos. yntla aca aca [sic] quitlaniz ytla nicpialia
tomines ome pos anoço yei pos oncan yc moxtlahuaz. ça
n ica Juramento quichihuaz yc tlaneltiliz momacaz
auh yn oc çequi missas Reçadas yc mochihuaz ye
huan quimati y noalbaceashuan niquimixquetzaz
yhuan nitlanahuatia niquitohua yehuatl Juan
de la cruz platero morisco nechpialia ompohualli on
matlactli pos. nechpialia nicmacac huel tomins yma
tica conan quezquipa nicmamacac. quixtlahuaz
yhuan çe Relicario oro bajo. ypatiuh cempohualli on
macuilli pos. mochi quixtlahuaz quitlanilizque y no
albaceashuan niquimixquetzaz
yhuan niquitohua ca nicofrade Sta Veracruz yhuan Ro
sario. yhuan Entierro de xo. yntla yquac ninomi
quiliz mocahuaz huentzintli nanahui tos yn excā
ixti. ce pos yhuan nahui tos aço quimonequiltizque
quiçaz çera candelas yc ninotocaz
ye ixquich yn niquicuilohua yc nitlanahuatia
yn ipan ynin notestamto nictlalia yn ça tlatza
can notlanequiliz yehuatl neltiz mochihuaz auh
mochi nicpolohua yn oc çequi aço onictlali testamtos
aço memoria cobdiçilio. atle ypan pohuiz yehuatl
neltiz yn axcan nictlalia = Yhuan niquitohua nitlanahuatia
yehuatzin doña Augustina de guzman ye huecauh omomiquili ynamic
tzin catca don costo huitzimengari michuacan tlatohuani motlanahuatilitia
ypan ytestamto nimacoz caxtolli yhuan yei pos ytech quiçaz yn xocotl ypatiuh yn mo
chihua huey tecpan huerta, ynin tos omoteneuh nechmopialilia yn don phelippe de guz
man achto ynamictzin catca, quitlanizque yn noalbaceashuan niquimixquetza
don lorço de guzman doña Ana nopilhuan
por testigo fr alonso de 
ymixpan
testigos, melchior juo yhuan Juo, fran,co Etc
paredes
chaneque
nican ypan altepetl villa cuyohuacan onicchiuh ynin ça tlatzacan
notlanequiliz notestam.to niquinmaca nohuelitiliz yn nopilhuan omoteneuh
que ynic yehuantin quichihuazque yn ixquich monequi ypalehuiloca
naniman yhuan ynic quicuizque quitlanizque yn tleyn nechpialia y nican
onicteneuh, onicmelauhcayto. axcan matlaquilhuitl omome mani ytlapo
hual Junio de mill y seisçientos y veynte y dos años
