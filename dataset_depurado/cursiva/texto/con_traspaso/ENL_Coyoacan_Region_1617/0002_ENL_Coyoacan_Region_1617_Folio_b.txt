Juan niquinmacatiuh cecni tlalli onpa mani ocotitla concahuizque —
ynic macuillaman yc nitlanahuatia yn yehuatl notetlpoch Juan babia centetl
cauallo oquihuicac . çan oquichtequico amo nicmaca amo nicteochihuilli . 5 pos
ypatiuh yhuan nitlanahuatia notomines oquipiaya quauhxinque yc oqui
quixtizquiya quahuacatl ynic ce tlacatl ytoca Juan clemente quipiaya i pos
yc ome tlacatl augustin quipiaya 4 tos yniquey tlacatl bablo quipia
ya 4 tos ynic nahui tlacatl matheo quipiaya . 5 tos mochi oquicuic ymatica
amo nicteochihuilli yn nehuatl nitatzin ca cenca miyec yn itech ca yn tlahue
liloc yntla quequenmania tlahuellilotiz ca nechixtlahuiliz —
ynic chiquacentlamantli yc nitlanahuatia quipia felipe chane atliytic i pos 2 tos
yc moxtlahuiliz ytomines gabriel sanchez . i pos 2 tos yhuan quipia ytoca babia
chane tlacochcalco 4 tos yhuan nitlanahuatia nechpielia notomines ytoca
franco quipia . i pos chane santo dgo— yc moxtlahuiliz ytomines yehuatl Señor
bartholome deles nicpielia . i ps
ynic chicontlamantli yc nitlanahuatia yn yehuatl españor andres te tabia
nechpielia . 5 . pos quixtlahuaz yn iquac yntla oquixtlauh yc mochihuiliz
centetl missa mayor yn yehuatl nonamic catca ytoca çecilia anastaçia
yhuan nitlanahuatia yn yehuatl matheo xuarez quauhxinq’ nicpialia 2 tos mox
tlahuiliz —
ynic cuentlamantli yc nitlanahuatia yn yehuatl nomo diego franco onechpol
hui centetl mulla yhuan mochi xalma auh ypatiuh 40 pos yhua cen
tetl macho xxxv ypatiuh yhuan centetl cauallo . 7 pos ypatiuh
yhuan nicmacac 6 tos yc nechcohuizquia tlaolli cenquahuacalli . amo
quineltili çan oquipollo yhua yn iquac ohuia acalhuaca chicuey tonatiuh
onpa quichiuh atle oquitlaxtlahui yn nocauallo yxquich . i pos quixtlahuaz
yhua ce cuitlaxmecatl oquipollo 4 tos ypatiuh yn ye mochi ytech ca nauh
pohuanlli peso yhuan nahui peso yhua ome tomi Auh yn axcan nictlapopolhui
a 40 pos 4 pos ça ixquich quixtlahuaz 40 pos yc ninomaquixtitiuh yx
pantzinco yn tto dios ye yxquich ynic nitlanahuatia yn imixpa aluaciasme
yehuanti ytoca juan bicente fiscal dgo— / cihuatzitzinti ynic ce tlacatl
juana viatriz / ana maria chaneque san bartholome onicneltilli yn itla
tol cocoxcatzintli nehuatl nixpan nican nictlallia nofirma
balthasar xuarez
