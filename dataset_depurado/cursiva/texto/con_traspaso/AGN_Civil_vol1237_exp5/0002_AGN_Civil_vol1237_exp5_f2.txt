ytoca andres nicolas yn ocse ytoca tomas=ymactzinco mo
cahuan ynotelpuch pedro Sebastian quinpalehuis quincaltis
yn tla dios quimochicahuilis= yhua nicquitohua yntel
puch Locas Sebastian Ca ye oquimomaquiLitia yn itatzin caL
li motenehua=tetzcachiuhca yhuan yn ipan mani caLaLi caL
teputzco se xolalmili=yaxca ytlatqui ayac quicuilis quix
tilis= yhuan nicquitohua oc ome xolalmili mani teopan
quiahuac tecalco nicmaca ynoconeuh gaspar yaxca ytlat
qui ayac quiquixtilis= yhuan nicquitohua ynochpuch mag
dalena sebastiana nicmaca ome xolalmili mani=atlauhten
co yhuan se xicalpechtli michhuacayotl yhuan ome xical
tecontin= yhuan niquitohua ocse Xolalmili mani nican
caLtenco nicmaca ynoconeuh gaspar sebastian yc nechyl
namictias Cana se misa tepitzin= yhuan nicquitohua oc
se xolalmili xolalmilpan mani=nicmaca ynotelpuch
pedro sebastian ca no yuhqui nicquitohua yc nechylnamic
tias Cana se misa tepitzin= yhua nicquitohua ocsentetl ma
ni xolalmili atlauhtenco nicnomaquilia ypan quimote
quipanilhuis yn S. Sebastian ynoconeuh gaspar= auh yn
casito nicmaca yn gapar yc nechihuilis ome nomisa Re
sada =auh salten nicmaca yn pedro sebastian sa no yc
nechihuilis se missa Resada= Yhuan nicyquitohua
ocsentetl Caltontli yaxca yn matias noxhuiuh ytech
chantican yn calpuli=niman yn xolalmili mani tetz
cachiuhcan quiahuac niccahuilia ynoxhuiuh sebastian
yaxca ytlatqui ayac quicuilis= yhuan ome nohuipil
monamacasque yc mochihuas nomisa =auh ynin sa ytla
tzacca ynotlatol ynomemoria ynotestamento yn huel
neltilistli ynicchihua ynin Ca amo ytla nicpia tomin
ca nicnotlacatl ymixpan niquitohua yn otlacaque tes
tigos Joseph Xuares Castro =yhuan Juan Diego Juan
miguel= auh ynoalbasea mocahua ynoconeuh=Pedro
sebastian yehuatl nopan tlatos ytechcacopan ynanima
ynic neltilistli axcan ypan tunatiuh miercules a 10 de
otubre de 1691 años
etta
testigo Juan Diego
testigo Juan Miguel
testigo Joseph Xuares Castro
y por berdad doy fe ante mi don Luis de las Cass, escribano por su magestad
