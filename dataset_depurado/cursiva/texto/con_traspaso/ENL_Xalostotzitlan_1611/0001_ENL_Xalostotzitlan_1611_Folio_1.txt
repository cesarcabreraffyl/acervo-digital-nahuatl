el Presvitero Juan
Muñoz Cura de Xalostotitlan
Juo . vicenti . allde . miguelopez . tochan . Salustutitlan . mix
pantzinco . titoteyxpahuia . yn titohueytlatocauh
yn titorrey . mixpantzinco . ti
toteyxpahuia . ytechco
pa . toteopixcauh . tovicaria . Franco . muñus . cenca . tech
linia . mochipa . techmictia techmecahuitequi . quimeca
huitequi . macehualtin . auh y nehuatl . ni Juo vicenti
allde . cenca . onechmictic . yexpa . onechyxtlatzinic
onechmayahuic . cenca . onixotlahuac . yhuan . quipo
poztequic . nobara . oncan . teopan . sachristan . yn iquac
yaoquimoquentic . alba . yhuan . ystula . manipulo
yquac . onechmictic. auh yn oniquilhuic . padre tle ypam
pa . tinechmictia ca mochi nobara . oticpopoztequic . niman
 oquitoc quema . onimichtic . onicpopoztequi mobara . ca
yhuan . mochi . motzontecon . nictlapanaz
• amo ça çan tlapic . ypampa . yehuatl . totatzin . quipia . ce
Señra ompa estancia . mochipa . ompa motlalia
estancia . cepa ompa . estançia . motlalia . auh yn yehuan
1
tin . mizquitic tlaca . quihualhuiquiliq . michim . auh y ne
huatl . nicpielia . cemilhuitl . yquac . ypan . vigilia . San andres
nicchixtica . auh yn yehuatl . totatzin . ohuala tlaco yohuac
ye tzatzic . totoli . ypan San andres . oquitoc . catia . michim
niman. oniquilhuic. padre . nican ca . nican . nicpia
niman . oquitoc . tle ypampa . amo tinechtitlanilic yal
hua . ompa estançia . niman oniquilhui padre . quenin
nicmatiz . yntla otinechnahuati . ca nimichtitlaniliz
quia . niman . oncan . pehua . nechmictia . quitoa ca
huel titlahueliloc . yuhqui ynin . onechtolinic
