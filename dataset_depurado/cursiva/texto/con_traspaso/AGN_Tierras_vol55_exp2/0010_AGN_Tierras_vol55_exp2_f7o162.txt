In nican ciudad de mexico A nueve dias del mes de Setiembre de mill
E quinientos E ochenta y nueve años yn yehuatzin tlatohuani
don Antonio Valeriano juez governador yn icatzinco su magtt yx
pantzinco oneçico françisco myn yhuan lLorenço thomas chaneq
Xihuitonco. yntlatoltica oquimononochillico nixpan Excrivano
miguel xuarex yuh conitohua tictocaquiltilico in Justa ypampa
totlal tomil ompa mani Sant pablo tlaliztacapan techcahuillitiaque
yn totahuan martin mexicatl yn inemac ompohual huiyac
ynic patlahuac çempohualli auh in lorenço ticocyahuacatl yn i
mil napohual huiyac. ynic patlahuac çempohualli maitl. Aynex
can yn yehuatl miguel de los angeles nican chane tequicalitlan
ye techcuilia yn total tomil ye yc onxihuitl axcan yn quichihua
yuh techilhuia ca nechmacac yn don myn acatecatl ypanpa
yn tiquitlani Justa Ca yehuecauh yn tietopiyallia yepohualli
onmatlactli xihuitl Ca yehuatl quimotema quillitiuh yn tla
tohuani don Pablo xochiquentzin Auh ynic nelli totlal tomil Ca
uncate in testigos yn quimati Auh yn iquac oyuh conmocaquil
ti yn omoteneuhtzinco governador tlatohuani yc niman omotla
nahuatilli mochihuaz informaçion
Auh çan niman no yquac yn ipan çemilhuitl yhuan xihuitl yn o
moteneuh tlacpac niman ohuallaque in testigos.
to myn jacobo chane Sant Pablo tlaliztacapan namique Juramento
oquichiuh yni çotlatlacoltiloc yn ipaltzinco dios yhuan totlaçonan
tzin santa maria yhuan y nica yn imachio in Cruz etc. Ynin
testigo otlatlanilloc cuix quimati yn ipan patlalli. milli. yn om
pa tlaliztacapan. aquique yntlal quitohua testigo. ca yehuatl
talle mille. in lorenço ticocyahuacatl yn nicmati yn inemac
napohual huiyac. ynic patlahuac çenpohualli maytl tonati
uh ycallaquiyampa ytztoc. auh çan nehuan mani yn martin
mexicatl yn inemac yn milli ompohual huiyac. ynic patla
huac çenpohualli Ca nehuatl niquinmilchihuiliyaya ticonca
huiyaya pablo hernandez omomiquilli Ca yehuecauh yn ticchi
huaya ye ixquich cahuitl yepohuatl xihuitl yn macoq tlalli milli
yn martin mexicatl yhuan lorenço ticocyahuacatl Ca yehuatl
quinmomaquilli in don Pablo Xochiquentzin tlatohuani. auh ye
yxquich cahuitl quipia quichihua yn inpilhuan franco myn yhuan
lorenço
thomas Auh axcan ye unxihuitl yn ayoc mo quichihu
