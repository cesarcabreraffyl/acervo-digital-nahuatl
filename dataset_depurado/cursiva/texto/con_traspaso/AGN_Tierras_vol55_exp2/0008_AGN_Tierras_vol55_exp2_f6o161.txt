Yn nican ypan huey altepetl Ҫiudad mexco A veynte y tres dias del mes de
noviembre de mll E quinientos E ochenta y nueve años yn yehuatzin tlato
huani don antonio valeriano governador Juez justa quimopiyallia yn i
techcopatzinco su magtt. yn oncan teuchctlatolloyan audiencia oquimottiliq
oquimocaquiltique yn itechpa tlalli milli yn onpa taliztacapan ynic mote
ylhuia miguel de los angeles yhuan françisco myn yhuan ypilhuan. / oqui
monochillique yn nauhcapayxti pipilti pablo garçia alcalde don miguel
Sanchez don françisco de la cruz pablo xuarez. / oquimottili yn iuh tecpantica
yn iuh nemacoc tlalli yn iuh ohuallapouhtiaque huehuetque Cohuatlaya
uhcan chaneque yhuan informaçion oquimocaquilti ynic çençentlacail
yn ixquich ytech pohui yhuan oquimottili ynic macoc tlalli miguel de los an
geles yehuantin yn centlatol mochiuh yn moyoteca don myn hernandez Pedro
germo. miguel de la cruz ypan de 1586 años. yhuan quimocaquilti yn in
tlatol tlaliztacapan huehuetque miguel Jacobo. fraçisco ximenez. myn
Jacobo. t mas Jacobo. miguel pablo. miguel hernandez. quitoque çenca ye
huecauh y çapachiuhtimani amo huel quimati. amon mellahuac yn quitoque
çan falso testigos. Auh ni yohuatzin tatohuani governador yn iuh ocon
mocaquilti. yn itechpa tlalli milli yn iuh tecpantihuitz yn çençentlacatl
yxquich ytech pouhui çenca yquiyollotzin opachiuh yc niman omotla
nahuatilli yn icatzinco Justa yn yehuatl miguel de los angeles yhuan
yn inamie yhuan ipilhuan quinmomaquillia yn tlalli milli. ypanpa ca
yn çentlatol mochiuh yn moyoteca ynic quimacaque çenca quinmotla
chicahuililia yn ica Justa ayac çeppa aca concuiliz yn oquixquichica ytla
çentlamantli yc motlanahuatiliz in tto su magtt çan iuh quipiaz auh in tla aca
çan moyocoyaz onpa callaquiz yn amo tencopa Justa tlatzacuiltiloz yca Justa.
Auh in yehuatl françisco myn yhuan yn ipilhuan quihualhuicaque ynfor
maçion çan falso testigos amo huel quimati. Ca oc çecni yn catqui yn intlal
yn inmil yn iuh catqui tlapohualli auh in tla noço quitlaniz yn Justa ma
moteilhui. yuh omotlanahuatilli yn tlacati tlatohuanui ypanpa Ca nican
quimotlalili yn itocatzin yhuan yn ifirmatzin. ffecho En mexco ut supra
Antonio
Valr
Paso ante mi
miguel xuarez
escri
