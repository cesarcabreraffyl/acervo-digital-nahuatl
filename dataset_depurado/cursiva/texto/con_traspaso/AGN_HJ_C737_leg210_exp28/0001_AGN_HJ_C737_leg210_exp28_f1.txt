








Inipan y nitocatzin ynsantisima trinidad indios tetazin yn dios
tepiltzin indios espirito santo y nei personas yn çancehuel neli
dios oquiocox ynoquimochihuili ynilhuicatl yntlalticpac yhuan
ynixquich ynitalo yhuan ynamoitalo ynixquich quimonalto
quitia intonantzin santa iglesia ynchristianos inchrsitianas
cano yxquichnicneltoca In nehuatl Jua catalina yn nican nicha
na homac santa catalina ynaxcan notechquimotlalilia y ni
justiciatzin tto dios cencamococohua yn noçoqio in notlalo
auh yn nanimantzin cenca pactica ypanpa ynaxca nictlalia no
carta destamento cenca noyolo cacopa yn tlaninco miquilis
ayac quixitinis quitlacos intla onech mopopolhui tto dios
maquihual maniliz yn noyolia nanimacanel ytlachihualtzin
auh ynoçooquiyonotlalo ytech nicpohua yntlali canel ytech oquiz

• Inic cen tlamantli nitlahuatia ynitiuh copa nanima
yn tlaoninomiquili nimantlatzilinis sta Catalina mo sauh
tia -mo- ycnach maniliquihui teopantlaca macozque 4 tos
otlica yc nopanmitoz orancion . 3 tos. momacatzinos totlaçotatzin
prior 10 tos  ycmotlanehuizcandela 2 tos tonpaicmotlanehuiz 2 tos
• Inicontlamantli nitlanahuatia ynitechcopa noconatzin ytoca
Seuastian dio nicmaca centetl nocaltin ytzcacto natiuh ycala
quianpaquihuica tlapancali ynicontetl nicmaca nocaltzin
ytzticatatlacopa mochihuerta çanquihuica yctlamiquaxochtli
metl y nitlal agustin niculas otencopa auh ynoc cacnimani
y mil titetzinco S.ta cruz yniquexcan nicmaca ymil titech feli
pe de Santiago ypa nicactzapotl yhuan otenco maniconanas
çanixquichquipias yhuan nican quihuac mani yc te
chit namiquizq yniquac micahuil huitl ayac cepa qui
cuiliz y huan nicnomaquilia cematlatl yhuan ometlal
tepoztli yhuan nitlanahuatia yn seuastian dio caconmanilis
yniteoyonantzin ayac quimoquix tililis canicnomamalti
litiuh
