yca yn itocatzin toteo dios, ma yxquich tlacatl qui
mati yn quenin nictlalia ynin memoria testamento
yn ça tlatzacan notlanequiliz yn nehuatl don Juo de guzman
nichane nican ypan altepetl villa cuyohuacan
ypan tlaxillacalli sttiago xuchac, niquitohua ca nic
noneltoquitia yn santissima trinidad dios tetatzin
dios tepiltzin dios espiritu sto. Can  çe huel nelli dios yxquich
yhueli yn oquiyocux yn oquimochihuili yn ilhuicatl
yn tlalticpac yn ixquich ytalo yhuan yn amo ytalo
ca mochi nicneltoca yn ixquich quimoneltoquitia
yn tonantzin sta yglessia catolica Etc yn axcan
cenca ninococotica huel mococohua y nonacayo amo
pactica yece yn notlamachiliz çenca pactica . yn iuh
qui nechmomaquili yn tote.o dios amo nitlapolohua
auh yn axcan yntla nechmohuiquiliz dios yntla nino
miquiliz ca ymactzinco noconcahua yn noyolia yn
naniman ma quihualmaniliz, ca çenca nicnotlatlauh
tilia yn tlaçocihuapilli sta ma cemicac ychpochtli ma no
pan motlatoltiz yn ixpantzinco ytlaçoconetzin toteo
Jesu xo ma nechmocnoyttiliz ca nopampa omomiquili
Cruztitech omamaçohualtiloc oquimonoquili yn itlaço
yezçotzin ynic ninomaquixtiz. yhuan yehuatzin st Juo
bapta. nosantotzin ma nopan motlatoltiz yn ixpantzinco dios
ynic çentlamantli nitlanahuatia niquitohua yn iquac
yntla oninomiquili ompa ninotocaz yn huey teupan
st juo bapta. oncan yxpantzinco Entierro, ymiquiliztzin toteo
dios oncan tonetocayan oncan mochintin toctitoque no
tatzin noteachcahuan noteyccahuan, mocahuaz huentzintli
yn iuh ca tlatecpantli yhuan hualmohuicaz çe totatzin capa
quimotlaliliz nechmaniliquiuh yhuan teupantlaca moca
huaz huentzintli. yn iuh mocahuani. ynic tlatziliniz. auh
ynin catley onca tomines nicpia ca ytech quiçaz calli mona
macaz ompa mani tetla ycalteputzco sor don juo cortes. yhuan
yni tlalli mochiuhtica temilli ypan mamani tzapoquahuitl
yhuan metl. yhuan tecomuli oncan mamani durasnos yhuan
