Axcan lunes . yc i . dias del mes . de augustus 1617 años
yn ipan axcā Sanctissima trinidat dios tetatzin dios tepiltzin dios espu— Sancto
y ça çe huell nelli dios yxquich yhuelli yn oquiyocox yn ilhuicatl yn tlal
ticpac yn ixquich itallo yhua yn amo ytallo ca mochi yehuatzin . oquimochi
huilli Auh yn axcan . ca notech oquimotlalilli yn ijustitiatzin yn tto dios
yn nehuatl notoca juan babia nican nochan San bartholome atenco huel
oc noyollocopa nictlallia notestamento canel ochicahuac yn notlallo . noço
quiyo ca ça nicnochielilia yn itlatoltzin yn notlaçotatzin dios yn quenman nechmo
tlatzontequililiz ynic nicahuaz yn tlalticpac yntla nechmopolhuiz yn tto dios
ca ymactzinco nocōtlalia yn noyollia yn nanima ypanpa ca ytlamaquixtiltzin ca o
quimomaquixtilitzino auh yn notlallo noçoquiyo ca ytech pouhqui yn tlalli ypan
pa ca ytech quiz ca nitlalli ca niçoquitl ninocuepaz çan ni noyollia nanima ma quihual
maniliz ca noconnocenmaquillia yn tto dios yntla hualtotocaz yntla hualyetiez
yn notlallo noçoquiyo yntla ninomiquiliz yntla nechmopolhuiz yn tto dios yc tlatzi
liniz yn ichantzinco nuestra señora . i tos . yc tlatziliniz San jacinto . 2 tos . yc tlatzi
liniz yn onpa nocha San bartholome . i tos yc quimatizque yn nopilhua yc tlatziliniz
Santa maria natiuitas . i tos yc quiçaz candelas . 2 tos . niman teopantlaca moma
cazque . 4 tos yhuan nitlanahuatia nicnitlatiuh centetl missa mayor yc pale
huiloz naniman
ynic centlamantli yc nitlanahuatia yn onpa nocha Sant bartholome yn ye
huanti nopilhua yn yehuatl nocihuamotzin mariana . nicnomaquillia tlalli
oncan mani xaxalpa yhuan yehuatl noxhuiuhtzin . po jacobo yhuan ye
huatl notetlpoch juan babia quimoxelhuizque . quiquauhtamachihuaz
que ixquich pouhqui yn nocihuamo yhuan noxhuiuh yhuan yehuatl notel
poch yn iquac yntla motlaliz quiniquac macoz yntla ye quichihua yn tlacoyotl
tequiyotl Auh yntlacamo motlaliz ahuel macoz —
ynic ontlamantli yc nitlanahuatia yehuāti noxhuihua ynic ce tlacatl çecilia
anastaçia ynic omenti ysabel niquinmacatiuh yn callalli yhua cecni notlatl
oncan mani otenco notlaocoliloca quecahuizque yntla quinmochicahuiliz yn
tto dios —
yniquetlamantli yc nitlanahuatia notlalcohual oncan mani acatitla
4 pos ypatiuh nicmacatiuh yn yehuatl noxhuiuh po jacobo yhuan nitlanahua
tia yn yehuatl noxhuiuh mariana . nicmacatiuh cecni tlali oncan mani
acatitlan
ynic nauhtlamantli yc nitlanahuatia oncan mani tlalli tlalpechco nicnoma
quilitiuh yn yehuatl teoyotica nonamictzin jua maria ayac quicuiliz yhuan
nicnomaquilitiuh alahuerta yn onca onoc xocoquauhtzintli ayac quicuiliz
yhuan nitlanahuatia yn yehuatl ytoca jua maria yhua yehuatl notelpoch
