yhuan atlacomulli yhuicallo yez yn calli yhuan oncan quiçaz
yc nitlaxtlahuaz notech ca missas chiquacentetl huehuey misas
cantadas. ypampa yaniman Doña ysabel micatzintli quauhtitlan
çihuapilli yhuan ypampa ynamic catca don hernando estrada
yhuan niquitohua nicmelahua nicnocuitia ca nechpialtitia 8 pos
ylamatzin Ana ytoca catca ye omomiquili ycnocihuatl
chane tlacopac
yhuan niquitohua nicnocuitia yn yehuatzin nohueltihuatzin
Catca doña Jua de guzman xuchmillco namiqueticatca ynamic
catca don p.o de sotomayor. yei missas cantadas mochihuiliz
ypampa yAniman. ye huecauh omomiquili
yhuan niquitohua Ca yn nonamictzin Catca doña franca ye huecauh
momiquili ytech catca ytomin magdalena ynamic catca español
luys hidalgo . mocahuaz teupan chiquaçen pos missas yc mochi
huiliz yn omoteneuh magdalena
yhuan nitlanahuatia niquitohua ca yn ompa tetla mani
huerta peras oncan mani yhuan ahuacatl. higos. oncan
pehua ynic tontemo yuhqui teatlauhtli ompa. onnaci yn
techinamitl mani ymil catca miguel ayeuhtzin oniccohuili
concahuizque yn omentin nochpochuan. doña Ana. dona
m.a tepotzontlan ca yomextin quicuizque. quimonepantla
xelhuizque
yhuan nitlanahuatia yn itech çaliuhtica yçenmanca
huerta tetla çanno xocoyotoc peras ypan mamani
nicmaca yn notelpoch don lorenço de guzman quicuiz
yhuan nicmelahua niquitohua domingo tlaxupan sebas
tian ytex homac ychan sta catalina nechpialia macuilli pos
yc tlatequipanozquia nicmamacac quezquipa
yhuan niquitohua nicmelahua yehuatl Juo tlaxcalchiuh
qui sta catalina homac ychan. ompa quinemiti chiquaçen metztli
çe mula. yhuan ynechichihual xalma yancuic gerga nicmacac
yei pos ypan motlali, auh yn ye mochi quixtlahuazquia
cempohualli onmatlactli ypampa ycnotlacatl çan ixquich quixtla
huaz
