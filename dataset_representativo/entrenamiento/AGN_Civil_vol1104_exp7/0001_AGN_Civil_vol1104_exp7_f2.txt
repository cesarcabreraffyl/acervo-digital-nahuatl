Yca ytocatzin Dios Tettatzin, Dios Tepiltzin Dios espiritu Sto. nicpehualtia notes-
tamento Maquimatican yn ixquichtin quittazque ynin amatl, ca nehuatl notoca
ni Ana Ma. nochan Sta. Ma. Xoloapan ytech pohui Parroquia S. Bare, huey 
Pochtlan nictlalia notestamento, Auh maçihui mococotica nonacayo Yeçe Yn noio-
lian naniman Yn notlachializ, ahquenca çan pactica, auh nicchixtica yn miquiztli 
ynic ayac Yxpampa yehuaz yc nictlalia axcan tlatzaccan yn notlanequiliz Ynic
mochipa mopiaz ynic ayac quitlacoz Ca yehuatlin ic nicpehualtia achtopa yehuatl
Yn naniman ymactzinco nictlalia yn tto Dios, ca oquimochihuili Yhuan nicnotla-
tlauhtilia Ynic nechmotlaocoliliz nechmotlapopolhuilitzinoz yn notlatlacol nech
mohuiquilitzinoz Yn itlatocachantzinco yn ilhuicatl itic yn icuac naniman oqui-
tlalcahui yn notlallo noçoquio, Auh in nonacayo ytech nicpoa yn tlalli çoquitl
Yhuan in nicnequi ompa ninotocaz yn iteopanchantzinco, yn nican S. Po. Tepotzo-
tlan, Auh ca yehuantzitzin nopilhuan quicepamyxtlahuazque yn nonetoquiliz
Ca niquincahuilitiuh yn tlein ye mopalehuizque Yn nican mochi nictenehuaz
Aun yn axcan ca niquittoa Ca nican motenehuazque Yn nopilhuantzitzin Yn ach
topa yehua  Ytoca Bartholome hernandez, Ynic ome ytoca Juo. hernandez. Ynic
yei ytoca Blas herz, Ynic nahui Ytoca Nicolas Hernz, ynic macuilli ytoca The
resa Hernandez cahuel nopilhuan noieçohuan notlapaloan, ytechcacopa yn notla
çonamictzin omoetzticatca, Diego hernandez ypampa niquittoa ca yn notelpotzin
Bare. hernz Ynic omoteneuhtzino, ca yehuatzin noalbasea nicnochihuilihtiuh
ynic quimopieliz Yn notlat yhuan mochi yn quexquich niccauhtiuh. yhuan qui-
maxiltiliz yn notlatecpan, ayac aquin quitlatzonhuiliz, macaxtiltecatl, Yn ma
teopixqui, Yn ma altepetl Ca huel toçiahuiliz ca huel tonecocol yc otitoxinax
tique yn maçihui quezquintin Ychcame, yhuan iehuaz, otechmocahuililite-
huac Yn Dios oquimohuiquili nomontatzin omoetzticatca, auh yn axcan ca
niquinnocahuililitiuh yn nopilhuantzitzin yetzontli mochica yn tentzonme
Yhuan Yehuas çenpoalli oncaxtolli mochica yn inpilhuan, Auh ynin nican
onicteneuh, yn icuac quimonequiltizque moxeloz  Ca yehuatzin quimomachil
tia yn notelpoch ynic omotocateneuh Bare. hernz Ca huel nicmamaltitiuh
Auh yn nochpotzin Theresa hernz Yn tla oc Dios quimochicahuiliz, monamic
tiz, ca yehuatl quimacaz yn tlein ynemac, Auh ypampa inin quittoa Yn
Caxtilteca, tutor, Ymac quiçaz Yn tlein quicuaz Yn tlein quiquemiz_
Auh ynin notlatecpan ayac aquin quitlatzonhuiliz, Ca huel noçenyollocaco_
pa ynic nicchiuhtiuh, Yn maçihui Onicchiuhca ocçe amatl yn ompa 
huey pochtlan, amo yehuatl mottocaz, amo motenehuaz, Ca yehua
mottocaz mottaz. Ynin notestamento codisilio, nicchiuhtiuh Ypan y_
